# Servis za optimizovanje procesa prodaje poljoprivrednih sirovina

[koncept]

Aplikacija pruža bolju pregovaračku poziciju ponuđačima u prodaji poljoprivrednih sirovina, grupisanjem ponuda, dok otkupljivačima omogućava bolju logistiku u procesu otkupa. Takođe, potrošači imaju sve informacije o proizvodu koji kupuju, jer se kompletan proces, od semena do finalnog proizvoda, loguje.

## Funkcionalnost

- Ponuđač iz određenog mesta nudi, na primer, 20 tona pšenice po ceni od 50 dinara, dok drugi ponuđač nudi 5 tona po ceni od 45 dinara. Algoritam predlaže jedinstvenu cenu i grupiše sve ponuđače iz istog mesta kao korisnike servisa.
- Kupac može da da svoju ponudu ili da aktivira aukciju. Svi ponuđači i kupci bivaju obavešteni o vremenu početka aukcije. Tokom trajanja aukcije, notifikacije obaveštavaju sve učesnike o promenama u ceni/ponudi.
- Prodavci, tokom trajanja aukcije, mogu interno dogovarati novu cenu (grupna komunikacija) i ponuditi je kupcima (kombinacija aukcije i cenkanja).
- Nakon završene kupovine, aplikacija pruža mogućnost organizacije transporta i prikupljanja prodatih poljoprivrednih sirovina na jednom mestu.
- Prodavci, kao i kupci, mogu pregledati mapu regiona kako bi bili upoznati sa trenutnim cenama ponuđača, kupaca i realizovane prodaje po mestima.
- Osnovni cilj aplikacije je stvaranje efikasnijeg tržišta i optimizacija cena poljoprivrednih sirovina.

## Korisnost servisa

- Stvaranje efikasnijeg tržišta poljoprivrednih sirovina.
- Kreiranje transparentnijeg i efikasnijeg lanca isporuke.
- Automatizacija procesa kupoprodaje korišćenjem blockchain tehnologije.
